1 BUSINESS REQUIREMENTS (БІЗНЕС-ВИМОГИ)
1.1	Background (Передумови)

У сучасному світі люди все більше приділяють увагу турботі про своє здоров’я. Однак, існують деякі значущі проблеми, пов'язані з доступністю та наданням медичної допомоги. Предметною областю даного проекту є галузь охорони здоров’я. Лікарні в основному працюють на основі відомостей, отриманих під час особистого звернення пацієнтів. В поточних умовах, для пацієнтів стає важко звертатися до своїх лікарів особисто, що може призвести до затримок у виявленні медичних проблем на ранніх стадіях та у доступі до ефективного лікування. Пацієнти можуть зіткнутися з довгими чергами, важкістю запису на прийом або віддаленими місцями проживання. Крім того, не вся інформація про стан здоров'я пацієнта оцифрована, що ускладнює обмін інформацією між різними медичними установами та локалізацію медичних даних при зміні місця проживання або лікарні.
Проект «StayHealth» розробляється з метою надання пацієнтам можливості відстежувати свій стан здоров'я в будь-який час та в будь-якому місці. Метою цього проекту є вирішення наявних обмежень та незручностей, шляхом створення інноваційної системи, яка дозволить пацієнтам дистанційно надсилати показники свого здоров’я, слідкувати за ними з боку лікарень, отримувати консультації від лікарів дистанційно, зберігати свої медичні дані в єдиному електронному реєстрі та полегшить обмін медичною інформацією між різними медичними установами. 

1.2 Business Opportunities (Бізнес-можливості)

Ринок дистанційного моніторингу стану здоров'я зростає з кожним роком. Це пов'язано з декількома факторами, включаючи старіння населення, зростання попиту на якісну медичну допомогу та розвиток технологій. За даними Grand View Research, ринок дистанційного моніторингу стану здоров'я у 2023 році становив 112,7 млрд. доларів США і, за прогнозами, досягне 299,2 млрд. доларів США до 2030 року.
На ринку існують деякі аналоги системи, призначені для дистанційного відстежування стану здоров’я. Однією з таких систем є «Apple Health» – це інтегрована медична платформа, розроблена компанією Apple для моніторингу та управління станом здоров'я користувачів їхніх пристроїв. «Apple Health» надає користувачам можливість відстежувати різні параметри стану здоров'я, такі як активність, серцевий ритм, сон, харчування та інші, але система не має інтеграції з медичними установами. «Apple Health» доступний тільки для користувачів пристроїв Apple, програма інтегрована безпосередньо в операційну систему IOS. Дані користувачів шифруються та зберігаються в захищених облікових записах. «Apple Health» є безкоштовним сервісом, Apple заробляє на продажі апаратних пристроїв і послуг, пов'язаних із здоров'ям, таких як Apple Watch.
Серед переваг нашої системи «StayHealth» в порівнянні з «Apple Health» можна виділити:
-    Широке коло користувачів: «StayHealth» буде доступним не лише для користувачів пристроїв Apple, але і для користувачів різних платформ, включаючи Android.
-    Доступність: Система «StayHealth» буде мати доступну ціну для широкого кола пацієнтів.
-    Швидкість: Система надасть можливість швидше отримувати медичну допомогу в разі погіршення стану здоров'я.
Ці переваги роблять проект «StayHealth» перспективним для розвитку на ринку дистанційного моніторингу стану здоров'я.
Модель монетизації проекту базується на декількох джерелах доходу:
-    Пряма оплата від користувачів. Користувачі будуть платити щомісячну або щорічну плату за доступ до системи.
-    Платні підписки від медичних закладів. Медичні заклади будуть платити за доступ до даних пацієнтів, які використовують систему «StayHealth».
-    Реклама. Система «StayHealth» буде використовувати рекламу для отримання додаткових доходів.
Модель монетизації проекту «StayHealth» має потенціал для отримання значних доходів. Пряма оплата від користувачів є основним джерелом доходу, система буде доступна за доступною ціною для широкого кола пацієнтів. Платні підписки від медичних закладів також є потенційним джерелом доходу, оскільки система є цінним та зручним інструментом для медичних закладів. Реклама може бути додатковим джерелом доходу, але її роль менша, ніж у інших двох джерел.

2 VISION OF THE SOLUTION (КОНЦЕПЦІЯ РІШЕННЯ)
2.1 Vision Statement (Окреслення концепції)

Програмний продукт "StayHealth" націлений на перетворення та інновацію в сфері охорони здоров'я, удосконалення взаємодії між пацієнтами та медичними установами. Наша мета полягає в забезпеченні пацієнтів та лікарів інноваційними та ефективними інструментами для дистанційного моніторингу стану здоров'я та надання медичної допомоги.
Основною ідеєю "StayHealth" є створення доступної системи, що зменшить бар'єри між пацієнтами та медичними установами. Ми прагнемо надати зручний та надійний доступ до медичних даних, що має великий потенціал для поліпшення діагностики, виявлення проблем зі здоров'я на ранніх стадіях та полегшення навантаження на медичну систему.
"StayHealth" спрямований на розв'язання проблем та незручностей, з якими стикаються пацієнти при взаємодії з медичними установами. Наша система надасть пацієнтам та лікарям можливості для дистанційного моніторингу стану здоров’я, сприяючи швидшому та зручнішому доступу до медичної допомоги та поліпшенню якості життя пацієнтів.
Концепція "StayHealth" передбачає інноваційну систему, що поєднує технології збору медичних даних, електронне зберігання медичних записів для покращення діагностики, лікування та нагляду за пацієнтами. Наша мета – робити медичну допомогу доступною, зручною та ефективною для всіх громадян, сприяючи покращенню їхнього здоров'я та благополуччя. "StayHealth" зробить майбутнє медицини більш доступним та зручним, незалежно від фізичного місця перебування пацієнта.

2.2 Major Features (Головна функціональність)

MF-1: Реєстрація та авторизація для користувачів – дозволить користувачам створювати облікові записи та авторизуватися у системі, отримуючи доступ до всіх функцій.
MF-2: Збір інформації про стан здоров’я користувачів – дозволить користувачам вносити дані про свій стан здоров'я, включаючи показники температури, пульсу та інші важливі медичні параметри.
MF-3: Перегляд медичної карти – користувачі отримають можливість переглядати свою медичну карту.
MF-4: Отримання дистанційної консультації – дозволить користувачам отримувати консультації від лікарів дистанційно.
MF-5: Перегляд інформації про лікарні – дозволить користувачам дізнатися інформацію про доступні лікарні та їхні послуги.
MF-6: Перегляд інформації про лікарів – дозволить користувачам дізнатися інформацію про лікарів.
MF-7: Перегляд аналітики медичних даних користувача – дозволить користувачам аналізувати свої медичні дані, статистику та графіки, що допоможе відстежувати їхній стан здоров'я.
MF-8: Можливість обрати інтерфейс українською або англійською мовою – надає можливість вибору мови для інтерфейсу системи, щоб забезпечити комфортну взаємодію.
MF-9: Отримання пацієнтами повідомлень від своїх лікарів, лікарень та системи щодо планів лікування, результатів обстежень та іншої важливої інформації – надає можливість отримання повідомлення від медичних закладів, лікарів та системи щодо важливих подій та рекомендацій.
MF-10: Забезпечення захисту персональних даних – забезпечує високий рівень захисту персональних даних користувачів, включаючи конфіденційні медичні дані.
 
3 SCOPE AND LIMITATIONS (РАМКИ ТА ОБМЕЖЕННЯ)
3.1 Scope of Initial Release (Рамки первинного випуску)

Програмне забезпечення серверної частини системи:
Серверна частина буде включати наступні задачі:
-    Створення облікових записів для користувачів, включаючи збереження облікових даних. 
-    Реалізація системи авторизації, яка дозволить користувачам безпечно авторизовуватися за допомогою логіну та паролю.
-    Перегляд медичної карти, показників стану здоров’я користувачів.
-    Збір інформації про показники стану здоров'я від користувачів та зберігання цих даних в базі даних.
-    Обробка та аналіз медичних даних для створення аналітики та статистики, яка допоможе користувачам зрозуміти стан здоров'я та виявити відхилення від норми.
-    Забезпечення високого рівня захисту персональних даних користувачів, включаючи медичні дані та інформацію про облікові записи.
Програмне забезпечення пристроя IoT:
Пристрій IoT буде виконувати наступні функції:
-    Збір показників стану здоров’я користувачів (температура, пульс, тощо).
-    Взаємодія з серверною частиною для передачі їй зібраних даних.
-    Інтеграція зі статистикою користувачів для аналізу фізичного стану та виявлення відхилень від норми.
Веб застосунок:
Клієнтська частина відповідатиме за надання зручного інтерфейсу для користування функціями серверної частини. Клієнтська частина надаватиме медичним фахівцям:
-    Зручний інтерфейс для реєстрації та авторизації користувачів.
-    Можливість перегляду медичних карт пацієнтів, відслідковування стану їх здоров’я.
-    Можливість обрати українську або англійську мову інтерфейсу для комфортного використання системи.
Програмний застосунок для мобільного пристроя:
Мобільний програмний застосунок буде надавати користувачам доступ до системи на різних мобільних пристроях і включати такі функції:
-    Зручний інтерфейс для реєстрації та авторизації.
-    Можливість внесення власних показників стану здоров’я.
-    Можливість перегляду стану здоров’я.
-    Швидкий доступ до медичної карти.
-    Можливість обрати українську або англійську мову інтерфейсу для комфортного використання системи..

3.2 Scope of Subsequent Releases (Рамки наступних випусків)

У майбутніх випусках програмного продукту "StayHealth" планується розширення функціональності для надання ще більших можливостей пацієнтам і медичним установам. Описана розширена функціональність буде послідовно додаватися до програмного продукту в майбутніх версіях. Деякі з можливих функцій та можливостей включають в себе:
1. Покращений медичний аналіз:
-  Додаткові інструменти для глибшого аналізу та візуалізації медичних даних.
2. Електронні медичні рецепти:
-  Впровадження електронних медичних рецептів та можливості їхньої відправки до аптек безпосередньо з системи.
3. Моніторинг хронічних захворювань:
-  Можливість моніторингу хронічних захворювань з використанням спеціалізованих сенсорів.
-  Оповіщення пацієнтів та їхніх лікарів про зміни стану та необхідність дій.
Ці розширені функції та можливості будуть впроваджуватися поетапно в майбутніх версіях програмного продукту "StayHealth", щоб забезпечити пацієнтам і медичним установам ще більше інструментів для покращення медичного обслуговування та догляду за здоров'ям.

4 BUSINESS CONTEXT (БІЗНЕС-КОНТЕКСТ)
4.3 Operating Enviroment (Робоче середовище)

Серверна частина програмної системи буде розроблятися з використанням мови програмування C# на платформі .NET 8 та з використанням ASP.NET Core 8.0, який забезпечує розробку високоефективних та масштабованих веб-додатків. У якості бази даних буде використано MS SQL Server 2019 для надійного зберігання та обробки медичних даних користувачів. Для зв’язку API із базою даних використовуватиметься Entity Framework Core 8.0. Також для автентифікації та авторизації користувачів буде використано ASP.NET Core Identity. Клієнтська частина буде створена за допомогою фреймворку Angular 16, з використанням мови програмування TypeScript. Мобільний застосунок буде створено за допомогою платформи Android SDK 13.0 з використанням мови програмування Kotlin. Для розробки IoT пристрою на базі Arduino буде використовуватися Wokwi як симулятор та редактор коду для моделювання функцій пристрою та перевірки його роботи без прямого підключення до апаратного обладнання.
